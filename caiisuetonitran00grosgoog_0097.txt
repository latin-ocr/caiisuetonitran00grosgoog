68 C. SUETONII

xxm. Urbem, neque pro majestate imperii orna·
tarn, et inundationibus incendiisque obnoxiam, exco-
luit adeo, ut jure sit gloriatus, marmoream se relin-
quere, quam latericiam accepisset. Tutam vero, quan·
tum provideri humana ratione potuit, etiam in posterum
prestitit. Publica opera plurima exstruxit: ex quibus
vel precipua, forum cum cede Martis ultoris,templum
Apollinis in Palatio, sedem Tonantis Jovis in Capitolio.
Fori exstruendi causa suit hominum et judiciorum mul·
titudo, qumvidebatur, non sufficientibus duobus, ctiam
tertio indigere. Itaque festinantius, necdum perfecta
Martis ede, publicatum cst, cantumque, ut separatim
in eo publica judicia et sortitiones judicum fierent.
AEdem Martis, bello philippensi pro ultione paterna sus·
cepto, voverat. Sanxit ergo, ut de bellis triumphisque
hic consuleretur senatus : provincias cum imperio po
tituri binc deducerentur: quique victores redissent,
huc insignia triumphorum inferrent. Templum Apollinis
in ea parte Palatinae domus excitavit, quaxn fulmine
ictam desiderari a deo haruspices pronunciarent. Addi-
dit porticus cum bibliotheca latina graecaque : quo loco
jam senior sepe etiarn senatum habuit, decuriasque ju-
* dicum recognovit. Tonanti lovi aedern consecravit, li-
beratus periculo, quum expeditione cantabrica per
nocturnum iter lecticam ejus fulgur praestrinxisset, ser
rumque praelucentem exanimasset. Quaedam etiam opera
sub nomine alieno, nepotum scilicet et uxoris sororis-
que, lecit : ut porticum basilicamque Caii et Lucii;
item porticus Liviae et Octavia, theatrumque Marcelli.
Sed et ceteros principes viros saepe hortatus est, ut pro

 

